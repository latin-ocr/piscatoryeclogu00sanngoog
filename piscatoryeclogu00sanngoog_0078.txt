ECLOGA V, HERPYLIS PHARMACEUTRIA 'll

CASSANDRAE MARCHESIAE,

Murrani PRAESTANTISS.
ECLOGA V, HERPYLIS PHARMACEUTRIA.

DouriAs. 'Pharoou ’

Sed jam vulgatos et rios referamus amores
Quos pariter grata scopuli pendentis in umbra
Hinc Dorylas hinc Teleboi maris accola Thelgon
Certantes docuere, quibus cava litora et ipse
Aequoreos Platamon sacrumque Serapidis antrum
Cum fonte et Nymphis assultavere marinis,

'l‘u mihi, seu doctas percurris Palladis artes
Maeoniaeque aurum et subtegmina vincis Arachnes,
Seu Dryadum choreis coetuque immista Dianae
Haud minor incedis pictaque accincta pharetra 10
Venatu Prochyten maternaque regna i artigas
Sive Dicarcheis qua molibus assilit aequor
Ludentes spectas Nereidas, en age nostros
(Si quis honos pelagi) Cassandra, en aspice lusus.
Non ingrata cano penitusque injussa, neque umquam
Arguerint ventura meis te saecula chartis
Praeteritam 3 faueat modo non invitus Apollo
Et quae me facili vexere per aequora remo
Pierides, queis longa dies et nomina curae.

Interea Dorylan juvet hic audire canentem.

Dorylas.

Sebethi ad liquidas descenderat Herpylis undas
Herpylis Euhoidum non ultima, quam pater Alcon
Erudiit‚ Musis et Phoebo cognitus Alcon.

Venerat et socii partem subitura laboris
Unanimis soror et calathum de more ferebat.
Ipsa comas effusa pedemque exuta sinistrum

Cum philtris longum submurmurat atque ita fatur:
‘ Pone aram et vivos hauri de flumine rores

Canaque vicino decerpe absinthia camp03

Illum illum magicis conabor adurere sacris

 

