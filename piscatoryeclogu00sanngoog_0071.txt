64 ACTII SYNCERI SANNAZARII

ECLOGA nr, Moesos,

Cambone Moesus. Cunoms, lorus,

Celadon.

Dic mihi (nam Baulis⁷ verum si rettulit Aegon,
Bis senos vos, Mopse, dies tenuere procellae)
Quid tu, quid Chromis interea, quid vester lolaS,
Dum Notus insultat pelago, dum murmurat unda 3
Ecquid desertis vacui lusistis in antris?

Mopsus.

Quid nostrae facerent ingrata per otia Musae,
O Celadon? Neque tum conchas impune licebat
Per scopulos, non octipedes tentare paguros 3
Jam fragilem in sicco munibant saxa phaselum
Raraque per longos pendebant retia remos; 10
Ante pedes cistaeque leves hamique jacebant
Et calami nassaeque et viminei labyrinthi.
Tum Chromis Inarimen spectans, ‘His ’‚ inquit, ‘ab oris
(Ah dirum exsilium) nostrae solvere carinae,
Cum regem post bella suum comitata juventus

, Ignotis pelagi vitam committeret undis,

Quae tamen (ut fama est) Ligurum per saxa, per altas
Stoechadas emicuit Rhodanique invecta per amnem
(Nam bene si memini, Rhodanum referebat Amilcon)

- Oceani madidas vidit refluentis harenas 20

Et quae caeruleos procul aspicit ora Britannos,
Qua (nisi vana ferunt) quoties maris unda recedit,
indigenae captant nudos per litora pisces'.

‘Ne Chromi‚ ne luctus renova ’‚ respondit Iolas,
‘Sat tuus haec nobis Lucrini nuper ad undam .
Narravit Lycabas: Solem se scilicet illic
Trans fluctus trans et nubes vidisse cadentem
Haud aliter quam si nostris e montibus illum
Cajetae aspiceret longe post litora ferri.

Nec strepitum sensisse ruentis ab aethere currus,
Praeterea mores populorum urbesque locosque

Exposuit quernasque domos et lignea tecta.
Addidit et varias (heu barbara nomina} pentes„

 

